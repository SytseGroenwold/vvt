[
  {
    "woord": "testament",
    "beschrijving": "testament\nzn. 'laatste wilsbeschikking; gedeelte van de bijbel'\ncategorie:\nleenwoord, leenvertaling in brontaal\nMnl.\ntestament\n'laatste wil' [1240; Bern.],\ndin testament is gemakt\n'je testament is opgemaakt' [1270-90; VMNW], 'gedeelte van de bijbel' in\ntniewe testament\n[1285; VMNW],\ndat oude Testament\n[1380-1400; MNW-P], 'laatste wil' in\nhuere testament maecte\n[1389; Bolsée 1929];\ngeven in testament\n'bij testament vermaken' [1477; Teuth.]; vnnl.\nalle testamenten by yemande ghemaect\n[1545; Stall.].\nOntleend, al dan niet via Frans\ntestament\n'laatste wilsbeschikking' [ca. 1175; TLF], aan Latijn\ntestāmentum\n'wilsbeschikking'. Latijn\ntestāmentum\nis gevormd met het achtervoegsel\n-ment\nvan\ntestāri\n'een wilsbeschikking maken, getuige zijn', dat zelf een afleiding is van\ntestis\n'getuige'.\nDe betekenis 'een van de twee onderverdelingen van de bijbel' is eveneens ontleend aan het Latijn. Latijn\nvetus testāmentum\n'oude testament, het oude verbond' en\nnovum testāmentum\n'nieuwe testament, het nieuwe verbond' waren leenvertalingen van resp. Grieks\npalaiā́ diathḗkē\nen\nkainḕ diathḗkē\n. Grieks\ndiathḗkē\n'regeling, verdrag, verbond' werd gebruikt in de beschrijving van het Laatste Avondmaal en kon zo geassocieerd worden met het begrip 'laatste wilsbeschikking', waardoor\ntestāmentum\ndoor Tertullianus (ca. 160-ca. 230) voor het Latijn als vertaling werd gekozen.\nLatijn\ntestis\n'getuige' is verwant met Oskisch\ntrstus\n(mv.) 'getuigen', uit Italisch\n*tri-sti-\n,\n-sto-\n, en met Oudiers\ntriss\n'derde' <\n*tristo-\n. Wrsch. door haplologie ontstaan uit pie.\n*trito-sth\n2\n-o-\n, uit\n*trito-\n'derde', zie\ndrie\n, en de wortel van\nstaan\n. De oorspronkelijke betekenis is dan 'persoon die als derde staat', namelijk als derde persoon in een gerechtelijke aangelegenheid tussen twee andere personen.\nLiteratuur: J. Bolsée (1929),\nLa grande enquête de 1389 en Brabant\n, Brussel\nFries:\ntestamint"
  }
]